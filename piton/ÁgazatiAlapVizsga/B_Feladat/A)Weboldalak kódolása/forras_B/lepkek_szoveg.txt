Nappali vagy éjjeli lepke?
Nappali lepke

Lomha mozgású, többnyire lassan repülő lepkék, amelyek órákig képesek ücsörögni egy-egy nektárt adó növényen. Színezetük rikító, bárki azt hinné, hogy a rovarfogyasztó madarak könnyű prédái. A valóság egészen más! A harsány, fémes kékesfekete, vérpiros, időnként élénksárga színek éppen arra hívják fel a figyelmet: vigyázz, ehetetlen vagyok! Testfolyadékuk (hemolimfa) naransszínű, kellemetlen szagú, rossz ízű és mérgező. A hernyó a tápnövényből felvett mérgező anyagokat felhalmozza, ezek megmaradnak a kifejlett lepkénél is. Amivel tehát a növény védte volna magát, azzal most a lepke védi az életét. Az egyes fajok külsőleg sokszor nagyon hasonlóak. Ezért sokszor előfordul az, hogy adott faj hímje másik, hasonló faj nőstényével párzik, amit még az is elősegít, hogy párzószerveik meglehetősen leegyszerűsödtek. Az ilyen párzásból azonban nem lesz utód. A különböző fajok közti szaporodási elszigetelődés itt éppen azt jelenti, hogy bizonyos genetikai kombinációk terméketlenséget okoznak. A csüngőlepkék egyik nagy csoportja szintén pillangósvirágúakon (Gabaceae) fejlődik: koronillán a vérpettyű csüngőlepke (Zygaena angelicae) és a változó csüngőlepke (Z. ephialtes), hereféléken (Trifolium spp.) a fehérgyűrűs (Z. carniolica) és az acélszínű csüngőlepke (Z. filipendulae), szarvaskerepen (és más fajokon) a közönséges csüngőlepke(Z. loti), főleg a bükkönyön és ledneken a somkóró-csüngőlepke specializálódott ernyős virágrétjeink egyik jellemző faja: a pusztai csüngőlepke (Zygaena cynarae), több viszont a fészkesvirágzatúakon (Asteracea) fejlődő, pl. a magyar csüngőlepke (Z. brizae), amelynek tápnövénye a magyar aszat (Cirsium pannonicum), ezért száraz és félszáraz gyepekben fordul elő.

Éjjeli lepke

Az éjjeli lepkék olyan változatosak, hogy nehéz általános leírást adni róluk. Sok közülük nappal is repül. Csápjuk általában fonalas vagy fésûs és hiányzik róla a bunkó. Többségüknek elülsõ és hátulsó szárnyát egy kapcsoló készülék fogja össze. Ennek felépítése többnyire olyan, hogy a hátsó szárny tövén elhelyezkedõ egy vagy több akasztótüske az elülsõ szárnyon levõ akasztóba kapaszkodik bele. A hímeknek egyetlen erõteljes, a nõstényeknek pedig számos, vékony akasztótüskéje van.
Mellső szárnyaik harántsávokkal diszítettek, melyek közül egy fél a szárny tövén, kettő a középen és egy többnyire W-alaku a szárny szélén található. Ezeken kivül rajtok még határozott alaku foltok, u. m. nyil-, vese-, gyürü- és cseppfolt találhatók. A sávok és foltok alakja, nagysága és szerkezete igen fontos, mert nemi és faji megkülönböztető jellegül is szolgálhatnak. A hátsó szárnyak zárókészülékkel vannak ellátva. Legtöbb faj csak éjjel röpül, nappal fahasadékokban, kerítésen, földön, leveleken stb. helyen nyugszanak. Nevezetes, hogy tartózkodási helyüket mindig ugy választják meg, hogy a környezet szine testök szinezetéhez hasonlítson; azért gyakran még a leggyakorlottabb szem is alig képes észrevenni.
 
